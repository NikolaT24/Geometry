

## Хомогенни координати в равнината

*Дефиниция:* $\forall(x,y,t)$, за която е в сила $\dfrac{x}{t}=X$, $\dfrac{y}{t}=Y$, се нарича тройка хомогенни координати на точката $M(X,Y)$.

*Дефиниция:* Множеството $$U\_a:= \lbrace \forall b | b \overset{\circ}{\parallel}a\rbrace= \lbrace \forall b|b\parallel a\vee b\equiv a\rbrace $$ наричаме безкрайна точка на правата $a$. Безкрайната точка е клас на еквивалентност, породен от релацията "направление".

*Теорема:* Две прави са обобщено успоредни тогава и само тогава, когато безкрайните им точки съвпадат.

<details>
    <summary>Доказателство</summary>

Нека двете прави са $a$ и $b$ и $U_a$ и $U_b$ са съответно техните безкрайни точки.

$(\Rightarrow)$ Нека $a\overset{\circ}{\parallel}b$. Тогава $c\overset{\circ}{\parallel} a\Leftrightarrow c\overset{\circ}{\parallel} b$ и $$U\_a=\lbrace \forall c | c \overset{\circ}{\parallel}a\rbrace=\lbrace \forall c | c \overset{\circ}{\parallel}b\rbrace=U\_b$$ с което показахме, че $U\_a\equiv U\_b$.

$(\Leftarrow)$ Нека $U\_a\equiv U\_b$. Тогава $$\lbrace \forall c | c \overset{\circ}{\parallel}a\rbrace=\lbrace \forall c | c \overset{\circ}{\parallel}b\rbrace$$ Да допуснем, че $a\overset{\circ}{\not\parallel}b$, при което $a\cap b$ ще представлява крайна точка. От равенството на множествата имаме, че всяка права от $U_a$ е в $U_b$, и обратно. Нека $a\cap b= P$ и $c$ е произволна права, която минава през $P$ и не е обобщено успоредна с никоя от правите $a$ и $b$. Тогава $\exists c$, което не е нито в $U_a$, нито в $U_b$. Противоречие. Значи $a\overset{\circ}{\parallel}b$.

</details>

*Дефиниция:* Разширена права наричаме множеството $$g^\star:=g\cup U\_g$$

*Дефиниция:* Безкрайната права $\omega$ представлява множеството $$\omega:=\lbrace \forall U(x,y,0)|(x,y)\neq(0,0)\rbrace$$

*Дефиниция:* Разширена евклидова равнина наричаме множеството $$\mathbb{E}\_2^\star:=\mathbb{E}\_2\cup\omega$$

## Безкрайни елементи и хомогенни координати в пространството. Разширено евклидово пространство

*Дефиниция:* $\forall(x,y,z,t)$, за която е в сила $\dfrac{x}{t}=X$, $\dfrac{y}{t}=Y$, $\dfrac{z}{t}=Z$, се нарича четворка хомогенни координати на точката $M(X,Y,Z)$.

*Дефиниция:* Безкрайна права $u\_\alpha$ на равнината $\alpha$ наричаме множеството от всички безкрайни точки, инцидентни с равнината $\alpha$: $$u\_\alpha=\lbrace\forall U(x,y,z,0)\in\alpha|(x,y,z)\neq(0,0,0) \rbrace$$

*Дефиниция:* Разширена равнина наричаме множеството $\alpha^\star:=\alpha\cup u_{\alpha}$.

*Дефиниция:* Безкрайна равнина наричаме множеството $$\Omega:=\lbrace\forall U(x,y,z,0)|(x,y,z)\neq(0,0,0)\rbrace$$

*Дефиниция:* Разширено евклидово пространство наричаме множеството $$\mathbb{E}\_3^\star:=\mathbb{E}\_3\cup\Omega$$

## Проективни координатни системи.
*Дефиниция:* Нека $E\_i$, $i=\overline{0,3}$, са точки, никои три от които не са колинеарни. Нека $O\overrightarrow{e\_1}\overrightarrow{e\_2}$ е АКС и спрямо нея е избран по един набор хомогенни афинни координати $(x\_{E\_j}, y\_{E\_j}, t\_{E\_j})$ на $E\_j$, $j=\overline{1,3}$. Казваме, че $(x\_{E\_j}, y\_{E\_j}, t\_{E\_j})$, $j=\overline{1,3}$, са нормирани по отношение на (относно) $E\_0$, ако $$\sum_j (x\_{E\_j}\quad y\_{E\_j}\quad t\_{E\_j})^T$$ са хомогенни афинни координати на $E_0$ спрямо $O\overrightarrow{e\_1}\overrightarrow{e\_2}$.

*Дефиниция:* Проективна координатна система $K^\star$ в $\mathbb{E}\_2^\star$ е наредена четворка от точки $(E\_0,E\_1,E\_2,E\_3)$, такива че никои три от тях не са колинеарни. Пишем $K^\star=E\_0E\_1E\_2E\_3$. Точките $E\_1$, $E\_2$, $E\_3$ се наричат върхове на $K^\star$, а $E\_0 -$ единична точка.

*Дефиниция:* Нека $K^\star=E\_0E\_1E\_2E\_3$ е проективна координатна система в $E\_2^\star$ и $P\in E\_2^\star$. Нека $O\overrightarrow{e\_1}\overrightarrow{e\_2}$ e АКС и точките $E_j(x\_{E\_j}, y\_{E\_j}, t\_{E\_j})$, $j=\overline{1,3}$, са нормирани по отношение на $E_0$. Нека $(x\_P,y\_P,t\_P)$ са хомогенни афинни координати на $P$ спрямо $O\overrightarrow{e\_1}\overrightarrow{e\_2}$. Тогава $$\exists! \lambda_j\in\mathbb{R}, j=\overline{1,3}:(x\_{P}\quad y\_{P}\quad t\_{P})^T=\sum_j \lambda_j (x\_{E\_j}\quad y\_{E\_j}\quad t\_{E\_j})^T$$ 

## Линейни трансформации на разширената евклидова равнина. Хомография.

*Дефиниция:* Нека $K^\star=E\_0E\_1E\_2E\_3$ е проективна координатна система в $E\_2^\star$. Изображението $\varphi:E\_2^\star\to E\_2^\star$ се нарича проективна трансформация (хомография), ако $\exists C\in M\_3(\mathbb{R})$, $\mathrm{det} C\neq 0$, такава че ако $P(x,y,t)$ спрямо $K^\star$, то $$(x^\star\quad y^\star\quad t^\star)^T=C(x\quad y\quad t)^T$$ са координати спрямо $K^\star$ на $P^\star=\varphi(P)$.

Нека матрицата $C\in M_3(\mathbb{R})$ задава линейна трансформация $\varphi_C$ в $\mathbb{E}_2^\star$:

$$
\varphi_C:M(x,y,t)\to M^\star=\varphi_C(M)(x^\star,y^\star,t^\star)
$$

Тъй като хомогенните координати са с точност до ненулев коефициент на пропорционалност, то аналитичното представяне на $\varphi_C$ е 

$$
\varphi_C: C\begin{pmatrix} x & y & t\end{pmatrix}^T=\rho \begin{pmatrix} x^\star & y^\star & t^\star\end{pmatrix}^T
$$

където $\rho\neq 0$. Ако изображението е хомография, то $\varphi_C$ е биекция, тоест имаме, че за всеки две различни точки $M_1\in\mathbb{E}_2^\star$ и $M_2\in\mathbb{E}_2^\star$ е изпълнено $\varphi_C(M_1)\neq\varphi_C(M_2)$ и $\forall M^\star\in\mathbb{E}_2^\star\ \exists !M\in\mathbb{E}_2^\star:\varphi_C(M)=M^\star$. Имаме, че

$$\varphi_C^{-1}:\begin{pmatrix} x^\star & y^\star & t^\star\end{pmatrix}^T=\rho C^{-1}\begin{pmatrix} x & y & t\end{pmatrix}^T$$

*Определение:* Ако $$\varphi\_C:g[A\_g,B\_g,C\_g]\to g^\star=\varphi\_C(g)[A\_{g^\star},B\_{g^\star},C\_{g^\star}]$$ където $(A\_g,B\_g)\neq(0,0)$, то 

$$\varphi_C:\begin{bmatrix} A_g & B_g & C_g\end{bmatrix}C^{-1}=\sigma \begin{bmatrix} A_{g^\star} & B_{g^\star} & C_{g^\star}\end{bmatrix}$$

където $\sigma$ е ненулев коефициент на пропорционалност.

*Дефиниция:* Неподвижна точка под действие на линейната трансформация $\varphi\_C$ наричаме точката $X$, за която $\varphi\_C(X)=X$.

*Дефиниция:* Неподвижна права под действие на линейната трансформация $\varphi\_C$ наричаме правата $g$, за която $\varphi\_C(g)=g$.

## Линейни трансформации на разширеното евклидово пространство. Централно проектиране.

Нека матрицата $C\in M_4(\mathbb{R})$ задава линейна трансформация $\varphi\_C$ в $\mathbb{E}\_3^\star$: $$\varphi\_C:M(x,y,z,t)\to M^\star=\varphi\_C(M)(x^\star,y^\star,z^\star,t^\star)$$ Тогава $$\varphi_C: C( x \quad y \quad z \quad t)^T=\rho (x^\star \quad y^\star \quad z^\star \quad t^\star)^T$$

*Теорема:* Нека $\mathrm{rank} C=3$. Тогава съществува равнина $\alpha$, такава че за всяка точка $M\in\mathbb{E}\_3^\star$ е в сила, че $\varphi\_C(M)=M^\star\in\alpha$.

<details>
    <summary>Доказателство</summary>
Разглеждаме системата $$(A_\alpha \quad B_\alpha \quad C_\alpha \quad D_\alpha) C = (0 \quad 0 \quad 0 \quad 0)$$ Тъй като $\mathrm{rank} C=3$, то $\exists(A_\alpha,B_\alpha,C_\alpha,D_\alpha)\neq(0,0,0,0)$. Разглеждаме равнината $\alpha:A_\alpha x+B_\alpha y+C_\alpha z+D_\alpha t=0$. Имаме, че $$(A_\alpha \quad B_\alpha \quad C_\alpha \quad D_\alpha) C (x \quad y \quad z \quad t)^T= (0 \quad 0 \quad 0 \quad 0)(x \quad y \quad z \quad t)^T$$ и оттук $$(A_\alpha \quad B_\alpha \quad C_\alpha \quad D_\alpha)\rho (x^\star \quad y^\star \quad z^\star \quad t^\star)^T=0$$ където $\rho$ е ненулев коефициент на пропорционалност. Горното матрично уравнение е еквивалентно на $A_\alpha x^\star+B_\alpha y^\star+C_\alpha z^\star+D_\alpha t^\star=0$, откъдето излиза, че $M^\star=\varphi_C(M)\in\alpha$, с което сме готови.
</details>

*Дефиниция:* Централно (перспективно) проектиране на разширеното евклидово пространство с проекционна равнина $\gamma$ и проекционен център $S\not\in\gamma$ наричаме линейната трансформация $$\psi\_\gamma^S:\mathbb{E}\_3^{\star}\backslash\lbrace S\rbrace\to\gamma, \ \text{като} \ \forall M\in\mathbb{E}\_3^{\star}\backslash\lbrace S\rbrace:\psi\_\gamma^S(M):=MS\cap\gamma$$

Ако точката $S\equiv U$ е безкрайна, то $\psi\_\gamma^U$ наричаме успоредно (в частност ортогонално) проектиране на $\mathbb{E}\_3^{\star}\backslash\lbrace U\rbrace$.
