# Централно проектиране

*Дефиниция:* Централно (перспективно) проектиране на разширеното евклидово пространство с проекционна равнина $\pi$ и проекционен център $S\not\in\pi$ наричаме линейната трансформация $$\psi\_\pi^S:\mathbb{E}\_3^{\star}\backslash\lbrace S\rbrace\to\pi, \ \text{като} \ \forall M\in\mathbb{E}\_3^{\star}\backslash\lbrace S\rbrace:\psi\_\pi^S(M):=MS\cap\pi$$

Ако точката $S\equiv U$ е безкрайна, то $\psi\_\gamma^U$ наричаме успоредно (в частност ортогонално) проектиране на $\mathbb{E}\_3^{\star}\backslash\lbrace U\rbrace$.

*Теорема 1:* Централното проектиране не е биекция.

<details>
    <summary>Доказателство</summary>
Нека спрямо проективна координатна система $K^\star=E_0E_1E_2E_3E_4$ са дадени равнина $\pi$ и точка $S\not\in\pi$. Нека $$\psi_\pi^S:\mathbb{E}_3^{\star}\backslash\lbrace S\rbrace\to\pi$$ е централно проектиране. Да допуснем, че $\psi_\pi^S$ е биекция. Тогава $$\forall M_1\not\equiv M_2:\psi_\pi^S(M_1)\neq \psi_\pi^S(M_2)$$ и $$\forall M\in\mathbb{E}_3^\star\backslash\lbrace S\rbrace\exists ! M^\star: M^\star=\psi_\pi^S(M)$$ Да изберем права $g$, инцидентна с точката $S$, върху която избираме две различни точки $G_{1,2}\in\mathbb{E}_3^\star\backslash\lbrace S\rbrace$. От това, че $\forall G\in g\backslash\lbrace S\rbrace:\psi_\pi^S(G)=g\cap \pi$ имаме $\psi_\pi^S(G_1)=\psi_\pi^U(G_2)=g\cap\pi$. Противоречие. Значи $\psi_\pi^S$ не е биекция.
</details>

*Теорема 2:* Успоредното проектиране не е афинна трансформация.

<details>
    <summary>Доказателство</summary>

Нека спрямо проективна координатна система $K^\star=E_0E_1E_2E_3E_4$ са дадени равнина $\pi$ и безкрайна точка $U\not\in\pi$. Нека $$\psi\_\pi^U:\mathbb{E}\_3^{\star}\backslash\lbrace U\rbrace\to\pi$$ е успоредно проектиране. Да допуснем, че $\psi_\pi^U$ е афинна трансформация. Тогава $$\psi_\pi^U:\Omega\backslash\lbrace U\rbrace\to\Omega\backslash\lbrace U\rbrace$$ и $\psi_\pi^U$ е биекция. Второто не е вярно, защото никое централно проектиране не е биекция. Противоречие. Значи $\psi_\pi^U$ не е афинна трансформация.
</details>

*Теорема 3:* Спрямо проективна координатна система $K^\star=E_0E_1E_2E_3E_4$ в $\mathbb{E}\_3^{\star}$ са дадени равнините $\pi$ и $\alpha$, както и точката $S\not\in\pi$. Нека $$\psi\_\pi^S:\mathbb{E}\_3^{\star}\backslash\lbrace S\rbrace\to\pi$$ е централно проектиране. Тогава $$\psi\_\pi^S:\alpha\to\alpha\cap\pi\Leftrightarrow S\in\alpha\vee\alpha\equiv\pi$$

<details>
    <summary>Доказателство</summary>
($\Rightarrow$) Нека $\psi_\pi^S:\alpha\to\alpha\cap\pi$.
    
*Първи случай:* Нека $\alpha\cap\pi$ е права линия. Ще покажем, че $S\in\pi$. Нека $X\in\mathbb{E}\_3^\star$ е произволна точка от равнината $\alpha$. Тъй като $\psi\_\pi^S:\alpha\to\alpha\cap\pi$, то $\psi\_\pi^S(X)\in\alpha\cap\pi$. Това означава, че $\exists g_0\in\alpha$, съдържаща проекционния център $S$ на даденото централно проектиране и минаваща през точката $X$, за да може $\psi\_\pi^S(g_0)=\psi\_\pi^S(X)$. Следователно $S\in\alpha$.

*Втори случай:* Нека $\alpha\cap\pi$ е равнина, при което $\alpha\cap\pi=\pi$, значи $\alpha\equiv\pi$.

($\Leftarrow$) Нека $S\in\alpha\vee\alpha\equiv\pi$.

*Първи случай:* Нека $S\in\alpha$. От дефиницията за централно проектиране имаме, че $$\forall X\in\alpha\backslash\lbrace S\rbrace:\psi\_\pi^S(X):=XS\cap\pi\in\alpha\cap\pi$$ т.е. образите на всички точки $X$ са инцидентни със сечението $\alpha\cap\pi$. Оттук $\psi\_\pi^S:\alpha\to\alpha\cap\pi$.

*Втори случай:* Нека $\alpha\equiv\pi$. Тогава $\alpha\cap\pi=\alpha$ и, предвид това, че проекционната равнина $\pi$ е неподвижна под действие на централното проектиране имаме $\psi\_\pi^S:\pi\to\pi$. Но $\alpha\equiv\pi$, откъдето и $\psi\_\pi^S:\alpha\to\alpha=\alpha\cap\pi$, с което сме готови.
</details>

$Теорема 4:$ Спрямо проективна координатна система $K^\star=E_0E_1E_2E_3E_4$ в $\mathbb{E}\_3^{\star}$ са дадени равнините $\pi$ и $\alpha$, както и точката $S\not\in\pi$. Нека $$\psi\_\pi^S:\mathbb{E}\_3^{\star}\backslash\lbrace S\rbrace\to\pi$$ е централно проектиране. Тогава $$\psi\_\pi^S:\alpha\to u_{\pi}\Leftrightarrow S\in\alpha\wedge\alpha\parallel\pi$$

<details>
    <summary>Доказателство</summary>
($\Rightarrow$) Нека $\psi_\pi^S:\alpha\to u_{\pi}$. Нека $X\in\mathbb{E}\_3^\star$ е произволна точка от равнината $\alpha$. Тъй като $\psi_\pi^S:\alpha\to u_{\pi}$, то $\psi_\pi^S(X)\in u_{\pi}$. Това означава, че $\exists g_0\in\alpha$, съдържаща проекционния център $S$ на даденото централно проектиране и минаваща през точката $X$, за да може $\psi_\pi^S(g_0)=\psi_\pi^S(X)$. Следователно $S\in\alpha$. По-нататък, установихме, че всички точки $\psi_\pi^S(X)\in u_{\pi}$ са безкрайни точки от $\alpha$. Значи $\psi_\pi^S(X)\in u_{\alpha}$, откъдето $u_{\alpha}\equiv u_{\pi}$, т.е. $\alpha\parallel\pi$.

($\Leftarrow$) Нека $S\in\alpha\wedge\alpha\parallel\pi$. Щом $\alpha\parallel \pi$, то $\alpha\cap\pi=u_{\pi}$. По-нататък, $S\in\alpha$ и значи $$\forall X\in\alpha\backslash\lbrace S\rbrace:\psi(X)=SX\cap\pi\in u_{\pi}$$
Това означава, че $\psi\_\pi^S:\alpha\to u_{\pi}$, с което сме готови.
